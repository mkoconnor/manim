Ordinal arithmetics
===================

Citát: Želva si byla vědoma své pomalosti, ale bez ustání běžela.
-- Ezop

:-----------------------Chapter5Recap---------------------------------
V minulé kapitole jsme si zavedli ordinální čísla coby typy dobře
uspořádaných množin a vysvětlili jejich význam coby indexů. Tahle
kapitola o ordinální aritmetice možná není až tolik esenciální.
Ordinální sčítání a násobení jsou méně důležité operace než operace
suprema a přičtení jedničky, z minulého dílu. Ale považujeme za
užitečné si ordinály trochu lépe osvojit než se pustíme do ordinálu
omega1, který je mnohem důležitější, ale současně mnohem méně
představitelný.

Ordinální sčítání jsme zmínili už v minulém díle, když jsme si
ordinály nazývali omega plus jedna, omega plus dva, a tak dál.
:------------------------------Addition-------------------------
Když chceme sečíst dva ordinály, například omega a tři, tak je
prostě umístíme za sebe. To je docela jednoduché a přirozené. Jenže
skutečnost, že ordinály reprezentují uspořádání může i za jisté ne
tolik přirozené chování ordinálního sčítání. Konkrétně, záleží na
pořadí.

Ordinál omega plus tři je opravdu o tři kroky delší než omega. Ale
když je sečteme v opačném pořadí, tedy tři plus omega, vyjde nám jenom
omega. Ty tři prvky se utopily v nekonečnu omegy.

:---------------------------TurtlesRace------------------------------
Tuhle skutečnost si můžeme vyobrazit i za pomocí indexového významu
ordinálů. Uvažme dvě stejně rychlé želvy, Gordona a Steva, jak závodí
na ordinálech. Gordon začne v bodě nula, ale Steve má tři kroky
náskok. Po jednom kroku je Gordon na pozici jedna, zatímco Steve je na
pozici tři plus jedna, tedy čtyři. Podobně po druhém kroku, třetím, a
tak dál.

Ale i když je Steve celou dobu tři kroky před Gordonem, oba dva míří
ke stejnému limitnímu ordinálu, k omeze. Takže když nastane limitní
krok, obě želvy přistanou najednou na bodě omega. Ve Stevově případě
tomu můžeme rozumět jako tři plus omega, protože začal s náskokem tří
kroků. Od této chvíle běží obě želvy společně, takže tři plus
kterýkoli nekonečný ordinál alfa vyjde stále alfa.

:--------------------------TurtlesRace2-------------------------------
Naopak omega plus tři by odpovídalo následujícímu závodu. Obě želvy
běží jedna vedle druhé omega kroků, a na konci udělá Steve ještě tři
kroky navíc. Jasně že v takovém případě bude Steve napřed, ať doběhli
na začátku kamkoli. Z předchozího závodu jsme mohli vyčíst, že tři
plus alfa je alfa pro jakékoli nekonečné alfa, a teď vidíme, že na
druhou stranu alfa plus tři je vždycky větší než tři.

Ale co když se vrátíme k předchozí verzi a dáme Stevovi větší
náskok. Asi si umíte představit, že náskok deseti kroků ho moc
nevytrhne, ale co náskok omega?
Když Gordon doběhne na omegu, Steve už je pryč
:--------------------------TurtlesRace2-------------------------------
na bodě omega plus omega. Označíme tento bod stručně jako omega krát
dva. Když Gordon doběhne na omega krát dva, Steve je na omega plus
tři. Zkuste si zastavit video a zamyslet se. Povede se Gordonovi
dohnat Steva?

... [wait for 10 seconds]

Dobrá, podíváme se, jak to je. Když se zaměříme jenom na žluté rysky,
tedy konečné násobky omegy. vlastně převedeme současný problém na ten
předchozí.  Obě dvě želvy se potkají v supremu těchto konečných
násobků omegy, které za nazývá, nepříliš překvapivě, omega krát omega.
Takže odpověď zní, že Gordon dožene Steva na ordinálu omega krát
omega. Tak se dostáváme k dalšímu této kapitoly, ordinálnímu násobení.

:-----------------------Multiplication--------------------------------
Vezmeme dva ordinály, třeba omegu a dvojku, a chceme sestrojit jejich
součin. Takže vezmeme ten první jako základ, a nakopírujeme ho
tolikrát, jak určuje ten druhý ordinál. To je totéž jako říct, že jsme
každý bod druhého činitele, v tomto případě dvojky, nahradili kopií
prvního činitele, v tomto případě omegy.

A stejně jako předtím, na pořadí záleží. Je důležité, že jsme součin
napsali jako omega krát dva, zkusme si, jak by to dopadlo obráceně.
Když počítáme dva krát omega, nahradíme každý bod druhého činitele,
tedy omegy, dvojkou. Stejně jako v případě sčítání, výsledek je zase
jenom omega.

:---------------------TurtleRabbitRace-------------------------------
A znovu si tuhle situaci můžeme vyobrazit jako závod. Tentokrát bude
želva závodit se zajícem. Zajíc je rychlejší než želva, když želva
udělá krok, zajíc poskočí o dvě rysky. Je to tedy v tomhle případě
nějaký líný zajíc, ale pořád rychlejší než želva.

Oba začínají v bodě nula. Po jednom kroce je želva na bodě jedna,
zajíc na bodě dva. Po třech krocích, želva je na bodě tři, zajíc na
bodě šest. A závod pokračuje. Zajíc běží, běží dvakrát rychleji, ale
vidíme, že se oba jen blíží ke stejnému limitnímu bodu omega, takže na
bod omega dobíhají oba přesně současně. To přesně odpovídá faktu, že
dva krát omega je omega.

To už neplatí pro jakýkoli nekonečný ordinál alfa. Hned po příštím
izolovaném kroku je zajíc zase před želvou. A je před ní opět do té
doby než jej želva dohoní na dalším limitním ordinálu omega krát dva.
Takže dva krát alfa se nerovná alfa pro všechny nekonečné ordinály,
ale pro všechny limitní.

Je to podobné jako se sčítáním. Může se stát, že výsledek nebude větší
než druhý činitel, ale určitě bude větší než ten první, pokud teda
nenásobíme jedničkou nebo nulou.

Zkusme se teď na ten opačný součin podívat jako na závod. To odpovídá
nějakému superhrdinovi,
:------------------------AchilesScene-------------------------------
dejme tomu Achileovi, jehož skoky jsou dlouhé omega. Začíná na bodě
nula. Prvním skokem skočí na omega krát jedna. Dalším skokem skočí na
omega krát dva. Jasně, že se Achiles dostane tím druhým skokem dál,
tedy omega krát dva je víc než omega.

:----------------------TurtleAchilesRace----------------------------
Ale co když nasadíme želvu proti Achileovi? Má želva šanci jej opět
dohnat? Existuje nějaký nenulový ordinál alfa takový, že omega krát
alfa je pořád alfa? Zkusme to.

Po jednom kroce je želva na bodě jedna, Achiles už je na omeze. Želva
potřebuje dalších omega kroků, aby se taky dostala na omegu, ale
Achiles je tou dobou už někde pryč v bodě omega krát omega, označíme
si to stručně jako omega na druhou.
A jedeme dál.
Jelikož už je želva kdesi daleko vzadu, ukážeme si ji na samostatném
řádku. Po dalších omega krocích je želva na omega krát dva, zatímco
Achiles už je omega na druhou krát dva. Teď může být dobrý okamžik si
pozastavit video a zamyslet se. Může u všech všudy želva dohonit
Achilea?

[wait for 10 seconds]

:----------------------------ToSpiralScene-----------------------------
Dobrá, podíváme se, jak to je, ale k tomu potřebujeme vidět celou
situaci s trochu většího nadhledu.
:--------------------------SpiralScene--------------------------------
Po dalším kroku je želva na omegakrát dva plus jedna, zatímco Achiles
už je na omega na druhou plus omega. Po dalších omega krocích je želva
na omega krát tři, zatímco Achiles je na omega na druhou krát
tři. Želva stále potřebuje omega na druhou kroků, ale se dostala na
bod omega na druhou, ale Achiles je tou dobou už na omega na třetí.

Achiles je stále jedno kolo před želvou. Když želva doběhne na omega
na třetí, Achiles už je je na omega na čtvrtou. A závod
poračuje. Nicméně už asi tušíte, jak to chodí. všechny tyhle konečné
mocniny omegy mají svoje supremum, nazvaně, nepříliš překvapivě, omega
na omega. Oba naši závodníci se jen současně blíží k tomuto supremu,
takže to je ten bod, na kterém želva dohoní Achilea.

Když se na ordinály díváme z pohledu typů dobře uspořádaných množin,
reprezentuje ordinál omega na omega vyobrazenou spirálu jako celek. A
dává smysl, že omega krát tato spirála je zase tato spirála, protože
nahrazení každého prvku spirály omegou jenom odpovídá přiblížení celé
spirály. 

:--------------------------TransfinitePowers--------------------------
Ordinální mocnění už do hloubky rozebírat nebudeme, jeho definice je
více technická a ne příliš představitelná. Jen zmíníme, že naprosto
dává smysl definovat mocniny omega transfinitní rekurzí. Limitní krok
je supremum a izolovaný krok je násobení omegou zprava.

Pořadí je důležité. Už víme, že omega krát omega na omega je stále
omega, takže kdybychom násobili zleva, tak bychom se zasekli na tomhle
ordinálu a nikam dál bychom se nedostali. Naopak násobení zprava
zaručuje, že budeme vytvářet větší a větší ordinály.

:-------------------------CountabilityScene--------------------------
Na závěr této kapitoly spočteme mohutnost ordinálního čísla omega na
omega. Mohutnost omega je Aleph 0. Mohutnost omega na druhou je
Aleph 0 krát Aleph 0, to je pořád Aleph 0, jak víme z druhého dílu.
Stejně tak mohutnost omega na třetí je Aleph 0 krát Aleph 0, tedy
Aleph 0. A tak dál, každá konečná mocnina omegy je spočetná.

A omega na omega není nic jiného než supremum těchto spočetných
ordinálů. Supremum je něco jako sjednocení, takže i celé omega na
omega je jenom spočený ordinál, přesněji ordinál mohutnosti Aleph 0.

Zjevně není žádná legrace se dostat k nespočetným ordinálům. Ani
ordinální mocnina tomu popravdě moc nepomáhá. Přesto se v dalším díle
na nespočetný ordinál podíváme. Nashle příště.
