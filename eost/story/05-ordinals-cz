Ordinální čisla
===============

Citát: Všechno je to vlastně docela triviální. Co není triviální, je to pochopit. -- Luděk Zajíček

:-------------------SimultaneousRecursion----------------------------
V předchozí kapitole jsme se zabývali dobře uspořádanými množinami. To
jsou takové množiny, že transfinitní rekurze je schopná přeběhnout
přes všechny její prvky, i když dané množina nepokrývá celý svět
transfinitní rekurze.
Můžeme mluvit o tom, že některé dobře uspořádané množiny jsou delší
než jiné. To znamená, že transfinitní rekurze na nich bude v jistém
smyslu běžet déle. Na úvod tohoto dílu se blíže podíváme na tohle
srovnání.

Uvažíme dvě dobře uspořádané množiny a spusťme na obou transfinitní
rekurzi současně. Takže na obou množinách současně založime
základ rekurze, současně provedeme první izolovaný krok, druhý izolovaný
krok, a tak dál.
Zastavíme v okamžiku, kdy jedna z těchto množin je celá použita. Buď
rekurze zaplnila druhou množinu a vlastní počáteční úsek té první,
nebo naopak, první množina je celá proběhnuta a zbyly některé rysky té
druhé, nebo transfinitní rekurze proběhne obě dvě celé množiny
současně.

Tato současná rekurze nám dokonce dala něco víc, než jen výsledek. Pro
každý zpracovaný prvek první množiny tu je odpovídající prvek druhé
množiny. To znamená, že můžeme množiny proti sobě zarovnat tak, aby
opravdu vypadaly stejně.

Tento vzhled až na urovnání, který je vlastně totéž, co ona délka v
transfinitní rekurzi, se měří tak zvanými ordinálními čísly, stručně
ordinály.

Tady je ještě jedna varianta, jak se na záležitost dívat.
:---------------------OrdinalMatching---------------------------
Když existuje párování mezi dvěmi dobře uspořádanými množinami A a B,
které zachovává uspořádání, neboli se nekříží, říkáme, že jejich typ
je stejné ordinální číslo.
:{type(A) = type(B)}
Existence takového uspořádání je ekvivalentní tomu, že lze dané dvě
množiny zarovnat pod sebe bez přehazování prvků.
Když ale na druhou stranu můžeme takto popárovat množinu B jenom s
vlastním počátečním úsekem množiny A, říkáme, že typ A je větší než
typ B.
. :{type(A) > type(B)}

Možná si všímáte podobnosti s kardinálními čísly, která jsme probírali
v kapitolách dva a tři. Tak se na to podívejme, je to podobné, ale
přece dost odlišné.

Říkáme, že množiny A a B mají stejnou mohutnost, když mezi nimi
existuje perfektní párování. Tentokrát se ale nestaráme o uspořádání
těchto prvků, můžeme množinu A přeuspořádat, a stále reprezentuje tu
samou neuspořádanou množinu té samé mohutnosti.

Uspořádání je v tuhle chvíli pro nás jen pomůcka, jak ji vyobrazit,
nemusí nijak reprezentovat vnitřní strukturu dané množiny.

Na druhou stranu, ordinály měří uspořádané množiny a nesou tak
informaci o uspořádání. Takže abychom zachovali ordinální typ, můžeme
s prvky trochu hýbat, ale nesmíme je prohazovat.

:----------------FiniteOrInfinite----------------------------------
V konečném případě to vychází nastejno. I když proházíme prvky konečné
uspořádané množiny, ordinální typ se nezmění. Stále to je pět čárek v řadě.
Takže konečná ordinální čísla pro nás jsou stejná jako konečná
kardinální čísla, čili přirozená čísla. Ordinální typ téhle množiny je
pět.

Ale v nekonečném případě se můžeme vcelku snadno přeuspořádat dobře
uspořádanou množinu a dostat dobře uspořádanou množinu jiného
typu. Kardinalita je stále stejná, ale ordinální typ se změnil.
To proto, že musíme vyskoušet všechna možná párování, abychom se
ujistili, zda nemají dvě množiny stejnou mohutnost. To není nutné
v případě ordinálního typu. Existuje jenom jedno možné uspořádání mezi
množinou a počátečním úsekem, které respektuje uspořádání -- to, které
vypadne se souběžné transfinitní rekurze.

:--------------------ApplicationDifference-------------------------

A dále jsou různé motivace za abstrakcí velikostí množin a ordinálních
typů. Kardinální čísla jsme zavedli, abychom mohli studovat velikosti
rozličných běžných množin jako jsou přirozená čísla, celá čísla,
racionální čísla, reálná čísla, a tak podobně. Ale účelem ordinálů není
klasifikovat existující dobře uspořádané množiny. Spíše jde o to
vytáhnout z dobře uspořádaných množin jejich podstatu. Chceme se
zaměřit na to důležité -- to je samotné dobré uspořádání,
a nezajímá nás jeho nosná množina.

Takže od teď budeme používat ordinály namísto dobře uspořádaných
množin. Budeme je kreslit úplně stejně a jejich význam bude prakticky
stejný. Jen mějte na paměti, že to uspořádání je jediné důležité a že
se ordinál nezmění, když mu trochu pošolícháme jeho rysky.

:----------------------OrdinalByRecursion-----------------------------

Teď zkusíme tak trochu cyklickou úvahu, sestrojíme ordinály pomocí
transfinitní rekurze. Základ rekurze je prázdný ordinál
nula. Reprezentujeme jej teď prázdnou svorkou. Je to trochu zvláštní
dobře uspořádaná množina, ale technicky je vše v pořádku. Prázdná
množina opravdu neobsahuje nekonečnou klesající posloupnost.

Izolovaný krok spočívá v přidání jednoho prvku na konec předchozího
ordinálu, tuto operaci nazýváme plus jedna. Takto vzniknou ordinály
jedna, dva, tři, čtyři, a vůbec všechna přirozená čísla.

Limitní krok pak bude tak zvané supremum všech předchozích
hodnot. Abychom si jej mohli definovat, vrátíme se k myšlence
zarovnávání ordinálů. Když máme dva různé ordinály, tak jeden z nich
vlastnw reprezentuje jen počáteční úsek toho druhého. Supremum je
operace, která ordinály takto zarovná, a následně je sloučí do
jednoho. Takže supremum dvou ordinálů není až tolik zajímavé, výsledek
je prostě ten větší ordinál.

Jenže tato definice -- zarovnat doleva a sloučit, dává smysl pro
nekonečné množství ordinálů. Takže v našem případě vezmeme přirozená
čísla coby ordinály, zarovnáme je doleva, a sloučíme je. Pro
reprezentaci výsledného ordinálu, byla zvolena množina přirozených
čísel. Nazýváme jej tedy omega.

Pak pokračujeme dalšími izolovanými kroky a dostáváme omega plus
jedna, omega plus dva, omega plus tři, a tak dál. A v limitním kroku
opět použijeme supremum, a dostaneme ordinál, kterému se,
ne příliš překvapivě, řiká omega plus omega.
Technicky bychom tedy měli vzít supremum všech ordinálů, i těch
konečných, ale nezpůsobí to žádný rozdíl, a nevešly se nám na
obrazovku.

:----------------------OrdinalRoles---------------------------
Jako, není to něco, čím bychom mohli stavět obrovské ordinály, protože pro
dlouhý výsledný ordinál potřebujeme v první řadě dlouhou dobře
uspořádanou množinu, na které rekurze poběží. Ale jde o to, že se nám
povedlo očíslovat prvky nosné dobře uspořádané množiny ordinálními
čísly. Ordinály ve skutečnosti můžeme potkat ve dvou rolích -- buď
reprezentují ordinální typy dobře uspořádaných množin, a nebo indexují
její prvky.

Na tuhle korespondenci můžeme nahlížet více způsoby. Z konstrukce
vidíme, že například na pozici ordinálu omega plus tři dojdeme od
prvního prvku přes omega izolovaných kroků plus tři. Takže tento
indexový význam ordinálu počítá uspořádaný počet izolovaných kroků od
první rysky.

Nebo taky můžeme tyhle izolované kroky ztotožnit s jejich
počátečními body. V takovém případě se na ordinál omega plus tři díváme
jako na počáteční úsek nosné množiny, a bod přiřazený danému ordinálu
je následník tohoto počátečního úseku.

To je trochu odlišné od řadových, čili ordinálních, číslovek
v přirozeném jazyce. Může to být trochu matoucí. Když mluvíme
přirozeným jazykem o čtvrtém prvku, myslíme tím, že vezmeme počáteční
úsek o čtyřech prvcích, a vybereme si ten poslední. Jenže takový
přístup v teorii množin nemůže moc dobře fungovat. Některé počáteční úseky, jako
třeba omega nemají poslední prvek. Proto je vhodnější ztotožnit
počáteční úsek s jeho následníkem, který zaručeně existuje díky
dobrému uspořádání, i když to na první pohled může působit trochu
nepřirozeně.

Dobrá, ordinály můžeme vnímat ve dvou významech, buď coby typy dobře
uspořádaných množin, nebo jako indexy. Ale čeho přesně indexy to jsou?
Ukazuje se, že na tom moc nesejde. Každý ordinál lze vnímat jako index
někde, v kterémkoli větším ordinálu. A když nás zajímá, jaký bude
výsledek transfinitní rekurze třeba v bodě čtyři, je nám docela jedno,
jak dlouhá bude celá množina, na které rekurze poběží. Výsledek bude
vždycky čtyři izolované kroky od základu rekurze.

Takže je lepší se na ordinály dívat jako na indexy univerzálním dobrém
uspořádání. Ordinály tvoří svět transfinitní rekurze coby jeho
jednotlivé body. Tenhle svět je neomezený, z jistých důvodů, které
ještě budeme blíže rozebírat, si ani nemůžeme sestavit množinu všech
ordinálů. To nám ale nebrání ve spuštění transfinitní rekurze, která
proběhne všechny ordinály.

Na konci videa se ještě podíváme, jak indexový pohled na ordinály
:-------------------SupremumRecap----------------------------
souvisí s operací suprema, kterou jsme si před chvílí ukazovali. To je
ta operace, která vezme několik ordinálů, zarovná je doleva a sloučí
je. Popravdě jsme ale zavedli supremum trochu nestandardním způsobem,
protože jsme to tak zrovna potřebovali. Obvyklé zavedení suprema
vypadá následovně:

:---------------------SupremumReal-------------------------
Vezmeme si nějakou podmnožinu reálných čísel, například uzavřený interval od
minus dvou a půl do dvou a půl. Tahle množina má svoje maximum, bod
dva a půl. Ale ne každá v reálných číslech množina má maximum. Třeba
ten samý interval, ale otevřený, žádné maximum nemá, protože v ní bod
dva a půl prostě neleží. Ale je to skoro maximum, jenom je bohužel těsně mimo tu
množinu. Tak to nazveme supremum, jakousi náhradu za maximum.
Přesná definice může vypadat takto. Když má množina maximum, je
supremum ono maximum. Když žádné maximum nemá, je supremum první prvek
následující za celou množinou.

:-------------------SupremumIndices--------------------------
A tahle definice platí i pro ordinály. Supremum množiny ordinálů, na
které se díváme jako na indexy je buď ten největší index, pokud je k
dispozici, nebo index následující těsně za celou množinou.

:---------------Something from the next chapter-------------
V dalším díle se podíváme na sčítání a násobení ordinálů, a zjistíme,
jestli může želva dohonit Achila. Nashle příště.
