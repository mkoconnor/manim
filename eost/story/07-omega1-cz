Omega1
======

Quote: "Nikdo nás nebude moci vyhnat z ráje, který pro nás vytvořil Cantor. (David Hilbert)"

* is there an uncountable ordinal?
* supremum of all countable ordinals
* analogies to omega
* no sequence of length $\omega$ can reach it -- the root of paradoxical behavior
* impossibility to visualize on reals
* discussion on the continuum hypothesis

:--------------- CardinalsOrdinalsRecap -----------------
V téhle kapitole budeme pracovat jak s mohutnostmi, tak
s ordinálními čísly. Zejména budeme používat terminologii spočetna
probírané v druhé kapitole a jeho vlastnosti jako že množina zůstane
spočetná, když k ní přidáme jenom spočetně dalších prvků, nebo
když sjednotíme spočetně mnoho spočetných množin.

Z ordinálů budeme používat oba významy probírané v kapitole 5 --
typy dobře uspořádaných množin a coby indexy jejich prvků.
Dalším klíčovým nástrojem taktéž z páté kapitoly bude
:------------------- SupremumRecap ----------------------
supremum  libovolné množiny ordinálů.

Takže pokud si potřebujete některé z těchto pojmů připomenout,
doporučujeme se vrátit ke zmíněným kapitolám dva a pět. Téma této
kapitole bude možná o něco těžší, ale na druhou stranu věru zajímavé.
Sestrojíme si a prozkoumáme jedno nespočetné ordinální číslo.

:-------------------- Supremum -------------------------

Jdeme na to.

Uvažme všechny možná spočetná ordinální čísla. To je omega, omega plus
pět, omega krát tři, omega na třetí, a spousta dalších. Následně
sestrojíme supremum všech těchto ordinálů, tedy zarovnáme je doleva, a
sloučíme. To bude omega jedna.

: "Ale podle kapitoly 5 si nemůžeme vzít všechny ordinály."
: "To ne, ale všechny spočetné můžeme."

V kapitole 5 jsme zmínili, že není povolené sestrojit množinu všech
ordinálních čísel. Tak proč bychom měli mít možnost si vzít všechny
spočetná? Jelikož zatím nemáme axiomy, musíme si vystačit
s trochu vágním vysvětlením. Začneme s omegou, množinou přirozených
čísel. Vzhledem k tomu, že omega je "jenom" množina,

:------------------- Reorderings ------------------------------------

máme v jistém smyslu jenom omezený počet možností, jak ji
přeuspořádat. Když uvážíme všechny takové dobré přeuspořádání omegy,
dostaneme všechny spočetné ordinály s výjimkou těch konečných.

: -------------------- Omega1Intro ---------------------------

Dobrá, vzali jsme si supremum všech spočetných ordinálů,
to je ta omega1. Jaké pak budou
její vlastnosti? Každý spočetný ordinál odpovídá jenom jejímu
vlastnímu počátečnímu úseku, takže má omega1 delší ordinální délku
nežli všechny spočetné ordinály.

Ale protože omega jednička je sama o sobě ordinálem, není možné, aby
byla sama spočetná. Omega1 je tedy spočetná, a je to popravdě nejmenší
nespočetný ordinál, který je indexovaný spočetnými ordinály. Každý
spočetný ordinál dělí omega jedničku na spočetně mnoho menších prvků a
nespočetně mnoho větších.

Podívejme se na analogický případ, který nám již je dobře známý, na
konečné ordinály.

: -------------------- AnalogyOmega -------------------------------

Když vezmeme množinu všech konečných ordinálů a sestrojíme jejich
supremum, dostaneme ordinál omega, který je delší než všechny konečné
ordinály, takže je sám o sobě nekonečný. Prvky omegy odpovídají
konečným ordinálním číslům a každý takový prvek dělí omegu na konečně
mnoho menších prvků a nekonečně mnoho větších.

A podobnost tu nekončí. V druhé kapitole jsme si ukázali, že omega je
nejmenší nekonečná množina. Příslušný argument by v řeči ordinálních
čísel mohl znít následovně.

: ------------------- LeastInfinite ---------------------------

Kdykoli uvážíme podmnožinu omegy a zarovnáme ji doleva s omegou, můžou
nastat dva případy. Buď daná množina odpovídá počátečnímu úseku omegy,
tedy je konečná, nebo bude vypadat zase jako omega. Z toho vyplývá, že
nemůže existovat nekonečná mohutnost ostře menší než omega.

Ale tohle se dá formulovat obecně, každá podmnožina dobře uspořádané
množiny je dobře uspořádaná. Tím, že z množiny vyhodíme některé prvky
se v ní nemůže objevit nekonečná klesající posloupnost.
Můžeme tedy tuto myšlenky směle použít i na omega jedničku.

: ------------------- LeastUncountable ---------------------------

Uvážíme podmnožinu omega jedničky a zarovnáme ji s omega jedničkou
doleva. Můžou nastat dvě varianty. Ordinální typ této množiny může být
menší než omega1, v tom případě se jedná o spočetnou množinu, nebo
může být opět roven omega1, a pak má daná podmnožina stejnou mohutnost
jako omega1. Protože je každá podmnožina omega jedničky buďto spočetná
nebo stejná mohutnosti, musí mít omega jednička tu nejmenší
nespočetnou mohutnost. Tato mohutnost se nazývá aleph 1.

To vrhá nové světlo na hypotézu kontinua, kterou jsme zmínili ve třetí
kapitole.
: ------------------- ContinuumHypothesis -------------------------

Hypotéze kontinua je otázka, zdali je kontinuum, tedy mohutnost reálné
osy, nejmenším nespočetným kardinálním číslem. Je dokázáno, že se nedá
tato hypotéza nedá dokázat ani vyvrátit.

Než jsme znali omega jedničku, je přirozená odpověď na hypotézu
kontinua by mohla znít: Proč ne? Proč by měla existovat nějaká zvláštní mohutnost
mezi aleph nulou a kontinuem.
Ale teď tu mohutnost máme přímo před nosem -- je to mohutnost omega
jedničky. Takže se hypotéza kontinua vlastně ptá, jestli je
mohutnost reálné osy stejná jako mohutnost omega jedničky. A přirozená
odpověď by nyní spíše byla: "Proč jako?" "Proč by mělo existovat nějaké
divné párování mezi reálnými čísly a omega jedničkou, když se
existence takového párování stejně ani nedá dokázat."
Ale jak již bylo řečeno, na hypotézu kontinua správná odpověď není,
tak se zase posuneme dál.

:------------------ UnboundedOmega --------------------

Vrátíme se ke konečným a nekonečným podmnožinám omegy. Můžeme poznat i
jinak, že se podmnožina omegy zarovná s celou omegou. Je to v těch
případech, kdy je tato množina neomezená, to znamená, že se nezastaví
někde před koncem omegy. Formálně bychom mohli říci, že protíná každý
neprázdný koncový úsek. Takové množiny musí být nekonečné.

...

Vskutku, když se totiž množina zarovná s počátečním úsekem a je tedy
konečná, můžeme v ní najít její poslední prvek. A za tímhle prvkem
zbývá valná část omegy, která by zůstala naší podmnožinou netknuta.
S omega jedničkou je to podobné.

:------------------- UnboundedOmega1 --------------------

Když se množina zarovná s vlastním počátečním úsekem omega jedničky,
jedná se o spočetnou množinu. Ne každá spočetná podmnožina má maximum,
ale každá množina ordinálů má suprremum. A protože spočetné sjednocení
spočetných množin je stále spočetné, bude i spočetné sjednocení
spočetných ordinálů spočetné, takže bude toto supremum stále
ukazovat dovnitř omega jedničky. Za tímto bodem je valná
většina omega jedničky, ve které není žádný prvek naší podmnožiny.

I když je to podobné chování omegy, může tahle skutečnost za mnoho
neintuitivních vlastností omega jedničky. Vlastně to znamená, že každá
nekonečná rostoucí posloupnost prvků omega jedničky je omezená,
protože i její supremum stále leží v omega jedničce. Takže vlastně
tak trochu podvádíme, když si omega jedničku vyobrazujeme jako jiné
ordinály jako body na reálné ose. V intervalu reálných čísel snadno
sestrojíme rostoucí posloupnost, která se blíží ke krajnímu bodu
tohoto intervalu. Omega jedna ale bude vždycky mít za takovou
posloupností nespočetně mnoho dalších prvků.

Na konci této kapitoly se podíváme na další zajímavý matematický
objekt založený na omega jedničce -- na takzvanou dlouhou přímku.

: -------------------- IntervalMul -------------------------

Začneme s dvěma polo-otevřenými intervaly reálných čísel, vlevo bod
je, což značíme plnou tečkou a vpravo není, což značíme prázdnou
tečkou. Když dáme takové intervaly za sebe, spojí se v jeden
polo-otevřený interval stejného typu. Zatím moc nezávisí na tom,
jestli si bereme tyhle intervaly nebo obrácené -- zprava uzavřené a
zleva otevřené. Ale jakmile jich déme za sebe omega, rozdíl se vyjeví.

Omega nemá největší prvek, takže ani napojené intervaly nebudou mít
největší prvek. Takže jestli stále chceme, aby byl výsledek stejného
typu, musíme zvolit tu původní verzi -- zleva uzavřené, zprava
otevřené intervaly.

A s nimi můžeme pokračovat. Napojíme další interval, a ještě jeden,
... a tak dál. Popravdě ať pronásobíme takový interval kterýmkoli
spočetným ordinálem, výsledkem bude zas ten samý interval.

:"Neměl by být výsledek delší než první činitel?"
V předchozí kapitole o ordinální aritmetice jsme si říkali, že když
násobíme dva ordinály, bude výsledek větší než ten vnitřní činitel,
v tomto případě by šlo o ten interval.
:"Intervaly nejsou dobře uspořádané."
Ale to, co teď děláme není úplně přesně ordinální násobení. Je to sice
defakto totéž, ale interval není ordinál, obsahuje nekonečnou
klesající posloupnost. V takovém případě se může násobení uspořádání
chovat o něco divočeji. Jako třeba tady, kde, ať vynásobíme polouzavřený
interval kterýmkoli spočetným ordinálem, výsledek bude stále tentýž
polouzavřený interval.

:---------------------- LongLine --------------------------------

Ale když pronásobíme takový interval omega jedničkou, dopadne to
jinak. Tento součin interval krát omega jedna se nazývá dlouhá přímka.
počáteční úseky jsou stále stejné. Každý vlastní počáteční úsek vypadá jako
obyčejný interval v reálných číslech prostě proto, že vlastní
počáteční úseky omega jedničky jsou spočetné ordinály.

Ale narozdíl od reálných čísel, v dlouhé přímce neexistuje nekonečná
rostoucí posloupnost, která by dosáhla až na její konec. Každá
rostoucí posloupnost zde má svoje supremum, stále uvnitř dlouhé
přímky. Takže i když to celé vypadá jako obyčejná reálná polopřímka,
je dlouhá přímka tak nějak delší.

Tímhle příkladem jsme zakončili část esence teorie množin týkající se
naivní teorie nekonečna.

:-------------------- NextChapter -----------------------------

V příštím díle se podíváme na paradoxy naivní teorie množin a uvedeme
si formální svět, pomocí kterého se s nimi vypořádáme. Nashle příště.

: "Existuje množina všech množin?"
: "Jasně, proč by neměla?"
: "A co množina všech množin, které neobsahují samy sebe?"
: "Tak z té první některé vyhodíme?"
: "Obsahuje taková množina samu sebe?"
: "Jejda..."
