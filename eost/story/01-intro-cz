some quotes: http://www.maths.qmul.ac.uk/~pjc/comb/quotes.html

Úvod
====

Citát: Teorie množin má v matematice dvojí roli. V čisté matematice se jedná o studium otázek týkajících se nekonečna. I když jde o fascinující téma, nevysvětluje to důležitost teorie množin v aplikovaných oborech. Ta spočívá ve faktu, že teorie množin poskytuje neuvěřitelně všestranné nástroje pro budování matematických modelů rozličných vlastností. (Jon Barwise, Lawrence Moss)

:------------------------CantorScene-----------------------------------
Ahoj, vítejte v esenci teorie množin. Vzhledem k tomu, že se k videu
můžou dostat různí diváci, pojďme si napřed nastínit, o čem to celé
bude.

Teorie množin, která se někdy vtipně zkracuje jako TeMno, je
matematický obor založený v devatenáctém století Georgem
Cantorem. Jedná se o teorii studující nekonečno, či přesněji nekonečné
množiny.
:------------------------HotelScene-----------------------------
Pokud jste slyšeli o nějakých hustých věcech s nekonečnem, jako že se
pasažéři nekonečně mnoha nekonečných autobusů vejdou do do jediného
hotelu s nekonečným počtem pokojů...
:-----------------------PrisonersScene-----------------------------
nebo že z nekonečného množství vězňů si skoro všichni dokáží správně
tipnout klobouk, který mají na hlavě, jedná se přesně o legrácky velmi
úzce spjaté s teorií množin.

A popravdě, to je náš hlavní důvod, proč ji studovat, protože je
krásná.
:----------------------TwoSetTheoryRoles---------------------------
Poskytuje matematikovi celý úžasný svět čistě pro jeho myšlenky. Nic
moc pro prakticky orientované lidi, sorry. Nekonečno nepotkáte na
ulici.

Ale pak je ještě jeden důvod, proč je teorie množin důležitá, má pevné
základy. Ukázalo se, že naivní přemýšlení o nekonečnu může vést
k přímým rozporům jako že je jistá množina sama sobě prvkem právě
tehdy když sama sobě prvkem není. Matematici proto museli vyvinout
formální axiomatický rámec, aby se s těmito problémy vypořádali. A
ukázalo se, že jejich řešení je natolik univerzální, že pokryje
prakticky kterýkoli jiný matematický obor.

Teorie množin tak vlastně hraje v matematice dvě role, teorii
nekonečna a základy matematiky.

:---------------------------ChapterList------------------------------
V prvních sedmi kapitolách začneme s naivní teorií nekonečna. Pak se
podíváme na zmíněné paradoxy a řešení prostřednictvím axiomů. Sérii
zakončíme pár netriviálními nástroji teorie množin jako je třeba
Zornovo lemma.

:--------------------------InfinityBasics-----------------------------
Pro začátek teorie nekonečna si musíme ujasnit, co pro nás nekonečno
znamená. Teda vedle toho, že je to symbol položené osmičky. A
popravdě, tuhle otázku vlastně nezodpovíme. Odpovíme si na jinou
otázku: co je nekonečné.
Inu, nekonečné je samosebou to, co není konečné.
Tahle odpověď byla tak trochu laciná.
Ale konečnost už můžeme popsat celkem jednoduše, Konečná množina je
taková jejíž počet prvků můžeme vyjádřit přirozeným číslem. Množina
sestávající se z pěti prvků je konečná. Množina o sto prvcích je taky
konečná. Ale množina všech přirozených čísel je moc velká na to,
abychom její velikost vyjádřili přirozeným číslem, je tedy nekonečná.

I prázdná množina je konečná, proto taky budeme považovat
nulu za přirozené
číslo. To je v jiných oborech poněkud neobvyklé, ale v teorii množin
se to ukazuje být velmi přirozené.

Na základě naší definice nekonečné množiny aspoň víme, co nekonečno
rozhodně není. Není to jen velké přirozené čislo. Celé studium
nekonečna spočívá v tom, že se nekonečno chová nečekaně oproti tomu,
co jsme zvyklí z konečného světa. Zamysleme se nad následující úlohou.

:---------------------------GridColoring-------------------------------
Máme mřížku pět krát pět, a barvíme ji dvěma barvami -- žlutou a
modrou. Když obarvíme každý řádek z větší části na modro, stále se
může stát, že některé sloupečky budou více žluté než modré. Ale ne
všechny. Když opravíme ty ostatní sloupečky, aby byly z větší části
žluté, zase se nám rozbijou některé modré řádky.

Ono se opravdu nedá zařídit, aby ve všech řádcích převažoval modrá a
ve všech sloupečcích žlutá. Jednoduše proto, že v tabulce nemůže být
víc modrých políček než žlutých a současně víc žlutých políček než
modrých.

Ale co když si vezmeme nekonečnou mřížku? Dá se ji obarvit, aby
každý řádek obsahoval pouze konečný počet žlutých čtverečků a každý
sloupec jenom konečný počet modrých čtverečků. Doporučujeme si tady
pozastavit video a zamyslet se nad tím. Můžete si na pomoc vzít tužku
a papír,
...
[wait for 10 seconds]
...
Dobrá, tady je řešení. Je to vidět? Každý řádek je až na konečný počet
čtverečků modrý, a každý sloupeček je až na konečný počet čtverečků
žlutý. Neřešitelná úloha v konečném světě najednou s nekonečnem řešení
má. A to je teprve začátek.

V příštím díle se podíváme, jak se porovnávají velikosti nekonečných
množin. Nashle příště.
