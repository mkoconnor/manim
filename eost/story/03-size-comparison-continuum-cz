Porovnávání množin, kontinuum
=============================

Citát: Některá nekonečna jsou větši než jiná nekonečna. -- John Green

:-------------------------SubsetSeqs------------------------------
V minulém díle jsme si ukázali několik množin mohutnosti Aleph 0,
přirozená čisla, prvočísla, celá čísla, racionální čisla, a pak jednu
větší množinu -- množinu všech nekonečných posloupností jedniček a
nul. V tomhle díle se budeme věnovat téhle konkrétní větši mohutnosti.

Pro začátek je dobré si uvědomit, že nekonečná posloupnost jedniček a
nul je v jistém smyslu totéž jako podmnožina množiny všech přirozených
čísel. Množinu všech přirozených čisel budeme značit malým řeckým
písmenkem omega, jak je v teorii množin zvykem.
Posloupnost jedniček a nul můžeme interpretovat jako masku. Jedničky
znamenají "vyber mě" a nuly znamenají "zahoď mě".
A naopak, každou podmnožinu přirozených čísel můžeme zakódovat do
takové masky tím, že napíšeme jedničky na pozice z dané množiny a nuly
na zbytek.

Více formálně bychom řekli, že tento překlad popisuje párování mezi
nekonečnými binárními posloupnostmi a podmnožinami omega. Každá
binární posloupnost je spárovaná s nějakou podmnožinou omega a naopak,
takže jsme vlastně ukázali, že množina všech podmnožin omegy má
stejnou mohutnost jako množina všech posloupností nul a jedniček.
Tenhle popis párování prostřednictvím algoritmu je v teorii množin
docela běžný. U nepředstavitelně velkých množin se to ani moc jinak
dělat nedá.

A stejně tak běžná v teorii množin je zmíněná operace, která vezme
množinu a sestaví množinu všech jejích podmnožin.
:-----------FinitePowerSetScene--------------
Vezměme množinu X, sestávající se třeba z čísel 0,1,2 a uvažme všechny
možné podmnožiny. To je prázdná množina, tři jednoprvkové podmnožiny,
tři dvouprvkové podmnožiny a pak celá množina X.
Tato operace se značí velkým kaligrafickým P jako "potenční
množina". Výsledná množina se tedy značí Pé iX.

Začali jsme s třemi prvky a potenční množina má 8 prvků, to je dva na
třetí. To není náhoda. Můžeme si vybrat, jestli zahrnout číslo nula,
máme dvě možnosti, ano nebo ne, podobně máme dvě možnosti, jestli
vybrat číslo jedna a dvě možnosti, jestli vybrat čislo 2.
Takže počet možností je dva krát dva krát dva, tedy dva na třetí.
To platí samozřejmě obecně, když máme konečnou množinu o n prvcích,
můžeme se u každého prvku rozhodnout, zda jej zahrnout, či ne, takže
velikost potenční množiny bude 2 na n-tou.

V konečném případě je tedy očividné, že potenční množina bude větší
než množina původní. Dva na n-tou je mnohem víc než n, Jedna je míň
než dva, čtyři je míň než šestnáct, deset je míň než tisíc dvacet
čtyři.
Z předchozího videa navíc víme, že potenční množina překoná i
spočetnost, že potenční množina omega je větší než omega. Ale platí to
ve vší obecnosti? Je potenční množina jakkoli velké množiny větši než
původní množina?

Kantorovu diagonálnímu argumentu je ve skutečnosti jedno s jakou
množinou se potýká. Ale aby to bylo jasné, pojďme se na něj podívat z
pohledu potenčních množin.

:-----------CantorRevisited--------------
Vezmeme potenční množinu nějaké množiny, třeba omega, a uvážime
párování všech prvků omega, tedy přirozených čisel, s prvky potenční
množiny. Chceme najít nějakou podmnožinu, kterou jsme v tomto párování
vynechali.

Některá čisla jsou spárovaná z množinami, které toto číslo obsahují,
například množina nula obsahuje nulu, množina tři obsahuje trojku,
jiná čísla v příslušných množinách chybí -- jednička není v množině
jedna, dvojka není v množině dva, a tak dál.

Teď vezmeme množinu všech těch chybějících čísel, označíme ji $M$.
Ta nemohla být spárována s žádným čislem jako je nula, protože
v množině $M$ nula chybí, zatímco množina spárovaná s nulou nulu
obsahuje. A na druhou stranu nemohla být $M$ spárovaná s žádným
chybějícím číslem jako je dvojka, protože se v $M$ dvojka nachází, ale
ne v množině spojené s dvojkou.
Ovšem, M je stále prvek potenční množiny, je to podmnožina omega, jen
se jí povedlo vyhnout se tomu párování.

Tahle myšlenka je vlastně stejná jako, když jsme si v předchozím díle
řekli, že "úhlopříčka blokuje všechny možné pozice", jen to říkáme
trochu jiným jazykem. Výhoda teď je, že tentokrát vůbec nepotřebujeme
být schopni si situaci nakreslit. Rozdělili jsme si prvky na zahrnuté
a chybějící, a vzali jsme množinu všech chybějících. Tento argument
funguje zcela obecně.

Takže je potenční množina obecným nástrojem, jak vyrábět větší a větší
množiny. Dokonce i pro konečné množiny to funguje, takže bychom mohli
říci, že na základě Kantorova diagonálního argumentu je dva na n-tou
větši než n. Ale to je poněkud trochu kanón na vrabce.

V příští kapitole se podíváme na možnost vytváření obrovských množin
pomocí tohoto nástroje, ale pro tentokrát si vystačíme s mohutností
množiny P omega.
:-----------------------SubsetToReal---------------------------------
Další slavný příklad nespočetné množiny je totiž množina všech
reálných čisel. Ve zbytku této kapitoly se podíváme na to, jak souvisí
mohutnost reálné osy s mohutností P omega. Mohutnost reálné osy se 
nazývá kontinuum a znači se značí malým hranatým céčkem,

Důvod, proč je množina reálných čísel nespočetná je vlastně docela
jednoduchý. Už víme, že podmnožina omegy může být zakódována
nekonečnou posloupností jedniček a nul. A z takové posloupnosti můžeme
snadno sestrojit reálné čislo tak, že před tuto posloupnost cifer
desítkové soustavy napíšeme nulu a nesetinou čárku.
Kdyby se nám náhodou povedlo očíslovat všechna reálná čisla
přirozenými čísly, museli bychom pokrýt i všechna reálná čisla tohoto
tvaru, a tím bychom vlastně dostali očíslování všech podmnožin omegy
přirozenými čísly. To se nemohlo stát, protože P omega je nespočetná,
takže i reálná osa je nespočetná.

Takže to vypadá, že reálná osa je větši než P omega, popárovali jsme
všechny podmnožiny, a ještě nám spousta reálných čisel zbylo.
Ale abychom si byli jisti, musíme ověřit všechny možnosti, jak
popárovat podmnožiny s reálnými čísly, jestli opravdu není možné
pokrýt všechna reálná čísla.

Jednou z možností, jak pokrýt všechna reálná, čisla je
následující. Začneme tentokrát s reálným čislem, dejme tomu minus
jedna a půl.

:-------------------------RealToSubset-----------------------------

Každé takové číslo můžeme popsat pomocí jeho zápisu v desítkové
soustavě. To je konečná nebo nekonečná posloupnost symbolů z relativně
malého seznamu. Máme deset číslic, desetinnou čárku a případné
znaménko minus. Takové symboly zakódujeme pomocí čisel od nuly do
jedenácti. Když bychom zabalili přeložené symboly do množiny už teď,
přišli bychom o informaci, jak jsou jednotlivé symboly uspořádané,
protože uspořádání v množině nehraje roli. Proto to opravíme malým
trikem -- ke každému zakódovanému symbolu přidáme tolik stovek, jaká
je jeho pozice v posloupnosti. Takže první zakódovaný symbol zůstane
stejný, další se změní na sto jedna, další na dvěstě jedenáct a
poslední na čtyřista pět.

Tentýž postup funguje i v případě reálných čisel s nekonečným
desetinným rozvojem. Jediný rozdíl spočívá v tom, že pak bude i
výsledná množina nekonečná.

Takže jsme teď popsali zelené párování reálných čisel a podmnožin
omega, které pokrývá všechna reálná čísle, ale zas tentokrát nepokryje
všechny podmnožiny. Například žádná z takto sestrojených množin nebude
obsahovat čislo čtyřicet dva. Takže teď to vypadá, že reálná čisla
jsou menší množina než P omega. Láká to říci, že jediné možné
východisko je, že obě množiny mají stejnou velikost, že? Přece nemůžou
být větší a menší současně.

Ale tvrzení "mají stejnou velikost" je jen zkratka za existenci
párování mezi těmito dvěmi množinami, které pokrývá obě
množiny. Nemáme záruku, že ať si vymyslíme jakoukoli definici menších
a větších množin, bude se chovat podle očekávaně. Už u spočetných
množin jsme dostávali překvapivé výsledky. Naštěstí je pravda, že
množina nemůže být menší a větší současně, jen si to zasluhuje
obhájit.

:----------------------CantorBernsteinScene------------------------
Na jedné straně máme zelené párování, které pokrývá všechna reálná
čisla, ale ne všechny podmnožiny omegy. A na druhé straně máme jiné
červené párování pokrývající všechny podmnožiny omegy, ale ne všechna
reálná čísla. Tahle dvě párování bychom rádi nějak nakombinovali do
jednoho párování pokrývající každé reálné čislo i každou
podmnožinu omegy přesně jednou.

Problém dělají zejména ty prvky, které jsou propojeny jenom z těch
dvou párování. Napřiklad reálné čislo pět, které není tvaru nula celá
posloupnost nul a jedniček. Proto pro něj mušíme použít zelenou linku
a spojit jej s jednoprvkovou množinou obsahující pětku. V tom okamžiku
už nemůžeme použít červené spojení mezi touto množinou a číslem nula
celá nula nula nula nula nula jedna. Takže z tohoto čísla musíme vzít
zelené spojení. Takto projdeme nekonečnou procházku začínající na bodě
nepokrytém červeným párováním podél kroků, které zaručeně existují,
tedy zelené kroky z reálných čisel na množiny a červené kroky z množin na
reálná čisla. Na celé této procházce jsme donuceni zvolit zelené
párování.

Takové nekonečné cesty jsou vzájemně isolované, protože každý bod je
spojený nanejvýš jednou červenou linkou a nanejvýš jednou zelenou
linkou, a obě dvě tyto linky jsou již součástí jedné cesty.

Podobně když začneme na bodě nepokrytém zeleným párováním, najdeme
celou nekonečnou cestu, na které jsme donuceni použít červené
párování. Pro každý nepokrytý zelený nebo červený bod máme
odpovídající nekonečnou posloupnost vynucených spojů. Ve skutečnosti
by takových posloupností mělo být nekonečně mnoho, ale důkaz je
zcela stejný a nechceme mít zbytečně nepřehledný obrázek.

Ale i poté, co vytáhneme všechny takové posloupnosti, nemusí být
rozebráno všechno. Zbývá graf, ve kterém je každý červený i zelený bod
pokrytý zelenou i červenou linkou.

Může se jednat o cykly, nebo o posloupnosti nekonečné v obou
směrech. Ať je tomu jakkoli, můžeme pro ně použít párování, které
chceme, třeba to zelené.

Takže důkaz probíhá následovně. Rozdělíme celý obrázek na tři typy
komponent: Jednostranné posloupnosti začínající nahoře, jednostranné
posloupnosti začínající dole, a zbytek, to jsou oboustranné
posloupnosti a cykly. V prvním případě použijeme zelené hrany, v
druhém červené hrany a ve třetím třeba zase zelené hrany. Když takto
popárované komponenty poskládáme zpátky do sebe, dostáváme jedno
párování pokrývající reálná čísla i podmnožiny.

Obecně vzato jsme si předvedli důkaz tak zvané Cantor-Bernsteinovy
věty, která přesně říká, že množina nemůže být současně menší a větší
nez jiná. Přesto jsme si ještě neobjasnili všechny přirozené otázky
týkající se porovnávání množin. 

:------------------- RemainingQuestions --------------------------

Konkrétně není stále jasné, jestli
jsou každé dvě množiny porovnatelné, tedy jestli pro každou dvojici
množin existuje párování, které pokrývá celou aspoň jednu z
nich. Další přirozená otázka může být, zdali je kardinální čislo
kontinuum měřící mohutnost reálných čísel, to nejmenší nesponečné.
Odpověď na první otázku je pozitivní, chová se to tak, jak bychom
čekali. Ospravedlnění ale vyžaduje hlubší proniknutí do teorie množin
a ukážeme si jej proto ke konci této série v kapitole o Zornově
lemmatu.

Druhá otázka je zákeřná. Říká se jí Hypotéza kontinua a je to otevřený
problém, tedy neví se, jak to doopravdy je. Ale není to jako jiné
slavné otevřené problémy jako je Riemannova hypotéza, P-NP a
podobně. V případě hypotézy kontinua je totiž dokázané, že bude
otevřená navždy. Bohužel důkaz neřešitelnosti hypotézy kontinua je
příliš složitý na celou tuhle sérii.

:04----------------------FirstLimitStep------------------------

V příští kapitole se podíváme na to, jak sestrojit obrovskou množinu
pomocí transfinitní rekurze, nashle příště.
