Porovnávání množin, spočetno

Quote: Nekonečno! Žádná jiná myšlenka nezapůsobila tak významně na mysl člověka; žádná jiná myšlenka tolik nepovzbudila jeho intelekt; přesto žádný jiný koncept nepotřebuje více objasnit. -- David Hilbert

:------------------- FiniteFruitScene ----------------------------------
Začneme s úkolem jak z první třidy. Dejme tomu, že máme nějaká
jablíčka a nějaké hrušky, a zajímá nás, čeho je víc. A učili nás to
udělat takto: Spočítáme počet jablek -- 1, 2, 3, 4, 5, spočítáme počet
hrušek -- 1, 2, 3, 4, a protože je 5 víc než 4, máme víc jablek než
hrušek.

Ale zkusme se vrátit ještě za první třídu. Představme si, že neumíme
počítat. Jak zjistit, čeho je víc? Inu, máme jestě jiný způsob,
popárovat jablka s hruškami. Když sestavíme takové dvojičky, vyzbude
nám jedno jablko, takže máme víc jablek než hrušek.

A to není všechno, když jablka a hrušky přeuspořádáme a zkusíme jiné
popárování, vyzbude zase jadno jablko. Tak ještě jednou. Zase jedno
jablko navíc. No, není to šokující?

No není. Prostě proto, že umíme počítat. Víme, že 5 jablek minus 4
hrušky je jedno jablko navíc. Není na tom vůbec nic překvapivého. Tedy
přinejmenšim než potkáme nekonečno...

:----------------- InfiniteFruitScene -----------------------------------
Dejme tomu, že máme nekonečně mnoho jablek, každé posazené u jednoho
přirozeného čísla, a stejně tak nekonečně mnoho hrušek, každou
posazenou u jednoho přirozeného čísla.

Takže by jich mělo být stejně, že? A opravdu, můžeme přirozeně
popárovat tyhle hrušky s jablky. Ale co když se rozhodneme pro jiné
párování? Spojíme hrušku 0 s jablkem 1, hrušku 1 s jablkem 2 a tak dál.
Najednou máme jedno jablko navíc, takže by mělo být víc jablek než
hrušek.

A podobně to můžeme zaonačit, aby to vypadalo, že máme víc hrušek než
jablek. Co s tím? Rozumné řešení, jak se s tím vypořádat je
následující definice.
:{"Definice"}
Uvažme dvě množiny, $A$ a $B$. Jakmile je jakkoli možné popárovat
prvky množiny $A$ s prvky množiny $B$, tak že žádný nepřebývá, říkáme,
že tyhle dvě množiny mají stejnou velikost. Velikost značíme
absolutní hodnotou, a v kontextu nekonečných množin jí spíše
nazýváme mohutností. Takže to můžeme přečíst: mohutnost $A$ se
rovná mohutnost $B$.

Teprve, když není šance ty dvě množiny popárovat a vždycky nám
přebudou nějaké prvky množiny $A$, říkáme, že mohutnost $A$ je větší
než mohutnost $B$.

:---------------------- NaturalsSubsets --------------------------
Tahle definice ale vede k několika překvapivým pozorování. Vezměme si
množinu všech přirozených čísel. A pak jejich podmnožinu složenou ze
všech sudých čísel. Intuitivné by ta podmnožina měla být dvakrát
menší, když jsme všechna lichá čísla zahodili. Ale přesto můžeme
popárovat sudá čísla se všemi přirozenými. Prostě spojíme každé
přirozené číslo s jeho sudým dvojnásobkem. Nulu s nulou, jedničku s
dvojkou, dvojku s čtyřkou a tak dál. 
:{|přirozená čísla|=|sudá čísla|}
Takže počet všech sudých čisel je stejný jako počet všech přirozených
čisel.

A bylo vlastně jedno, že jsme si vzali zrovna podmnožinu sudých
čísel. Dopadne to stejně, když si vezmeme třeba množinu všech druhých
mocnin. Nebo množinu všech prvočísel. Ať si vezmeme jakoukoli
nekonečnou podmnožinu přirozených čísel, jakkoli řídkou, velikost bude
stále stejná.

:------------------------- NotationScene -----------------------------
Teď si kolem toho zavedeme značení. Velikosti konečných množin se měří
přirozenými čísly, nula, jedna, dva, a tak dál. Obecně se se mohutnosti
množin měři tak zvanými kardinálními čísly, jednoduše kardinály. Před
chvílí jsme si uvedli jednu nekonečnou mohutnost, mohutnost množiny
přirozených čísel, ta se značí aleph 0. Zakladatel teorie množin,
Georg Cantor pro tuto mohutnost zavedl symbol aleph, první písmeno
hebrejské abecedy, snad proto, že se mu latinka a řecká abeceda zdály
už příliš profláklé...

Už jsme si ukázali, že Aleph 0 je nejmenší nekonečné kardinální číslo,
protože každá nekonečná podmnožina bude mít stále mohutnost Aleph 0. To
je důvod, proč má Aleph 0 v indexu tu nulu.

Všechna tato kardinální čísla se nazývají "spočetná" v tom smyslu, že
přirozená čisla postačují k počítání všech jejich prvků, i když na to
můžeme vypotřebovat všechny.
Ve zbytku této kapitoly se budeme primárně zabývat vlastnostmi tohoto
kardinálního čísla.

:-------------------- InftyPlusInfty -----------------------------------

Značení si ještě jednou demonstrujeme na příkladu se sudými čísly. Už
víme, že množina všech sudých čísel má mohutnost Aleph 0. Stejně tak
množina všech lichých čisel má mohutnost Aleph 0.
Takže máme dvě množiny mohutnosti Aleph 0, které dohromady dávají
jednu množinu mohutnosti Aleph 0.

Ale v porovnávání mohutností množin nehraje roli, jaké prvky tyhle
množiny vlastně mají. Jen proto, že víme, že tu jsou nějaké dvě
množiny mohutnosti Aleph 0, které dohromady mají mohutnost Aleph 0,
tak dostáváme obecné pravidlo, že jakékoli dvě množiny mohutnosti
Aleph 0 dají dohromady množinu mohutnosti Aleph 0. Můžou to být zase
naše množiny jablek a hrušek. Každá z nich má mohutnost Aleph 0, a
dohromady mají taky mohutnost Aleph 0. To se dá zapsat tak, že Aleph 0
plus Aleph 0 je Aleph 0. Alternativně můžeme říci, že sjednocení dvou
spočetných pnožin je stále spočetné.

Tady je o něco praktičtější příklad.

:--------------------- IntegersScene --------------------------------
Počet všech nekladných celých čísel, nula, minus jedna, minus 2
atd. je Aleph 0. Jsou to jen přirozená čisla překlopená kolem bodu
0. A pak máme Aleph 0 přirozených čísel. Takže počet všech celých
čisel je dohromady taky Aleph 0.

Q:"A co ta sloučená nula?"
Hypoteticky by ta velikost mohla být menší, protože dvě nuly splynuly do
jedné. 
A:"Mohutnost je stále nekonečná spočetná."
Ale existuje jenom jedna nekonečná spočetná mohutnost, Aleph 0. Takže
je výsledek v našem případě stále Aleph 0.

:--------------------- InfiniteTable -----------------------------
Už víme, že množinu všech přirozených čísel můžeme rozdělit na dvě
množiny stejné mnohutnosti -- na lichá a sudá čísla. Můžeme však
pokračovat a rozdělit sudá čísla podle dělitelnosti čtyřmi. Následně
rozdělíme čísla dělitelná čtyřmi podle dělitelnosti osmi, a tak dál.

Tím nakonec sestavíme nekonečnou tabulku přirozených čisel. Každé
číslo se v této tabulce vyskytuje přesně jednou s výjimkou nuly, která
zmizela někde v nekonečnu. Šířka každého řádku je přítom Aleph 0 a
máme zde Aleph 0 řádků. To ukazuje, že i Aleph 0 krát Aleph 0 je
Aleph 0. Obecněji můžeme říci, že sjednocení spočetně mnoha spočetných
množin je stále spočetné.

V tomhle případě můžeme dokonce popsat příslušné párování vcelku
jednoduchým vzorečkem. Můžeme si všimnout, že čísla v prvním sloupečku
jsou mocniny dvojky: Dva na nultou, dva na první, dva na druhou,
obecně dva na r-tou, kde r je index řádku indexový od nuly.
A podobně v prvním sloupci máme samá lichá čísla, takže je můžeme
vyjádřit jako 2c+1, kde c je index sloupečku.
Ba co víc, každé číslo v tabulce je součinem odpovídajících čísel
v~prvním sloupci a řádku. Tahle vlastnost je docela kouzelná, můžete
si zastavit video a rozmyslet si, proč tomu tak je.

Takže, když na místo čísel zapíšeme jejich pozici v tabulce, a
přesuspořádáme je zpátky do přímky, dostáváme párování mezi dvojicemi
[r, c] a všemi přirozenými čísly s výjimou nuly dané vzorečkem
2^r * (2c+1).

Abychom to doladili k dokonalosti, zbývá párování posunout o jedna a
pokrýt tak i tu chybějící nulu. Ne že by nalezení přesné ho vzorečku
bylo nutné, ale mně připadá pěkné, že takový jednoduchý vzoreček pro
převádění dvojic na čísla existuje, nemyslíte?

:---------------------- RationalsScene -------------------------------

Opět se na tuhle vlastnost podíváme na příkladu z běžné matematiky, Už
víme, že mohutnost množiny celých čisel je Aleph 0. Podobně máme
Aleph 0 celých čisel podělených dvěma, Aleph 0 celých čisel podělených
třema, a tak dál.

Když všechny tyto množiny sjednotíme, bude výsledná přímka docela
plná. Zahrnuli jsme vlastně všechna racionální čísla. Každé číslo
tvaru celé čislo děleno nenulové přirozené číslo se nacházelo v
některém z řádků, takže je i ve výsledné množině. Takže i množina
všech racionálních čísel má mohutnost Aleph 0. A stejně jako před tím
by ta mohutnost mohla být hypoteticky menší, protože se některá čisla
sloučila, ale i tak to musí být Aleph 0, protože žádná menší nekonečná
mohutnost není.

Q:"Takže jsou všechny množiny spočetné?"
Všechny tyhle přiklady by mohly zanechat dojem, že je vlastně spočetné
všechno.
A:"Jesně, že ne ;-)"
Ale pak by byla terminologie spočetnosti poněkud zbytečná, nemyslíte?
Ve skutečnosti existuje celá řada nespočetných kardinálních čísel, a
Aleph 0 je jenom první nekonečný kardinál, v žádném případě největší.

Slavným příkladem nespočetné množiny je množina všech reálných
čisel. I když přímka vypadá zcela zaplněna racionálními čísly, valná
většina čísel v ní ve skutečnosti stále chybí.

Ale reálná čísla jsou trochu technická, tak si teď ukážeme jiný slavný
příklad.

:-------------------- CantorDiagonal -----------------------------
Počet všech nekonečných posloupností jedniček a nul je
nespočetný. Vskutku, kdykoli se pokusíme popárovat přirozená čísla
s takovými posloupnostmi, můžeme následujícím postupem najít
posloupnost, kterou jsme opoměli. Podíváme se na cifry na
úhlopříčce, tedy první cifra první posloupnosti, druhá cifra druhé
posloupnosti a tak dál. A tuhle posloupnost invertujeme, tedy
nahradíme nuly jedničkami a naopak. Taková posloupnost nemůže být
v dosavadním seznamu, protože úhlopříčka blokuje úplně všechny řádky.

A není to jediná chybějící posloupnost. To by nebyl až takový problém
vzhledem k tomu, že Aleph 0 plus jedna je stále Aleph 0. Ale když tuto
posloupnost přidáme, můžeme tímto postupem najít zase jinou chybějící
posloupnost. Ve skutečnosti je chybějících posloupností valná většina,
nespočetné množství.

Ukázaný postup, jak najít chybějící posloupnost, se nazývá CantorUv
diagonální argument, a v příští kapitole se na něj podíváme
podrobněji. Stejně tak se můžete těšit na ty technické detaily
související s mohutností reálných čisel spolu s dalšim nástrojem,
který dělá porovnávání nekonečných množin přehlednějším --
Cantor-Bernsteinovu větu. Nashle příště.
